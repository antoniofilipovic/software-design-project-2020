WebMeisters 

Asistent: Nikolina Frid;
Zadatak: NF2-ZabavaNET

Članovi:
Antonio Filipović [VODITELJ],
Petar Tišma,
Daniel Vusić,
Daniel Marić,
Luka Duvnjak,
Dora Pavelić

Zadatak:

Potrebno je razviti novu personaliziranu platformu za promociju zabavnih događanja u gradu
u obliku web/mobilne aplikacije. U aplikaciji će organizatori zabavnih događanja (koncerti,
kazališne predstave, događanja u klubovima itd.) postavljati najave za događanja koja
organiziraju, a zainteresirani posjetitelji će moći najaviti svoj dolazak te pisati recenzije.
Za korištenje aplikacije potrebno je registrirati se kao organizator ili posjetitelj. Organizatori
plaćaju mjesečnu članarinu, a posjetitelji koriste aplikaciju besplatno. Predviđene metode
plaćanja članarine su PayPal i kreditne kartice.

Organizatori imaju svoje javne profile na kojima se nalaze osnovni podaci: naziv, adresa,
poveznica na vlastite web ili Facebook stranice te popis svih događanja koja su oglašena
putem aplikacije u zadnje 2 godine. Za svako događanje dostupni su detalji: naziv, vrsta,
lokacija, vrijeme početka, trajanje te foto/video galerija i popis svih recenzija vezanih uz to
događanje. Podatke o događanju kao i fotografije i video unose organizatori.
Posjetitelji u aplikaciji mogu vidjeti popis aktualnih događanja u odabranom vremenskom
razdoblju (24h, 7 dana, 30 dana) te za svako događanje izraziti interes: „sigurno dolazim“,
„možda dolazim“, „ne dolazim“. Posjetitelji se mogu i predomisliti pa promijeniti interes. Na
taj način organizatori mogu vidjeti kolika je zainteresiranost za pojedini događaj. Broj
zainteresiranih posjetitelja je javno vidljiv uz događanje na profilu organizatora. Posjetitelji
također mogu napisati recenziju za događanja koja su završila u proteklih 48h. Osim toga,
posjetitelji mogu odabrati postavke da im aplikacija automatski šalje obavijesti o najnovijim
događanjima prema zadanim kriterijima: vrsta događanja i područje.
U sustavu postoje i administratori sustava koji postavljaju cijenu članstva te upravljaju
korisnicima.

Sustav je potrebno realizirati kao web ili mobilnu aplikaciju koristeći objektno-orijentirane
programske jezike prilagođene Webu kao što su Java i C# za back-end razvoj te HTML, CSS
i JavaScript za front-end razvoj. Python i PHP su dozvoljeni samo ukoliko se koriste poštujući
OO paradigmu.

